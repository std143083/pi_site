---
author: std143083
title: "Bent Stumpe"
image_url: /images/mygallery/Bent_Stumpe.jpg
caption: "O Bent Stumpe, ο οποίος είναι ηλεκτρονικός μηχανικός, ασχολήθηκε ερευνητικά με τις οθόνες αφής όντας ερευνητής του CERN από το 1972"
categories:
  - Βιογραφία
  - Πρωτότυπα
tags:
  - Οθόνες αφής
---

O Bent Stumpe, ο οποίος είναι ηλεκτρονικός μηχανικός, ασχολήθηκε ερευνητικά με τις οθόνες αφής όντας ερευνητής του CERN από το 1972. Εκείνη τη περίοδο πρότεινε ένα τύπο διαδραστικής οθόνης υπολογιστή η οποία θα έλεγχε τον επιταχυντή μικροσωματιδίων που είχε αναπτυχθεί στα εργαστήρια του CERN.
Στην αναφορά του [1] περιγράφει την οθόνη αφής όπως χρησιμοποιείται σήμερα στις περισσότερες συσκευές που διαθέτουν τέτοια οθόνη (έξυπνα κινητά, ηλεκτρονικές συσκευές, οθόνες ΑΤΜ κτλ). Σε αυτή τη οθόνη ο Stumpe κατασκεύασε ένα προκαθορισμένο αριθμό κουμπιών. Η καινοτομία όσον αφορά τη διάδραση στη συγκεκριμένη οθόνη, ήταν ότι μπορούσε να αλλάξει η ετικέτα των κουμπιών ανάλογα με τη λειτουργικότητα που ήθελε να πετύχει ο χρήστης. Το αποτέλεσμα ήταν να μειωθεί σημαντικά η επιφάνεια και τα κουμπιά ελέγχου του επιταχυντή αφού εγκαταληφθηκε το μοντέλο ελέγχου κουμπί - λειτουργία διευκολύνοντας σε μεγάλο βαθμό τους χειριστές του.
Στην οθόνη υπήρχαν επίσης μια δομημένη κατασκευή πυκνωτών οι οποίοι ήταν συνδεδεμένοι με μια ταινία χαλκού. Καθώς πατούσε ο χρήστης τα κουμπιά, συγκεκριμένοι πυκνωτές βραχυκυκλώνονται με αποτέλεσμα να παραχθεί ηλεκτρικό ρεύμα. Με αυτό τον τρόπο μπορούσε να συνδεθεί η οθόνη αφής με συσκευή ελέγχου του επιταχυντή (εγκέφαλος) και να ελέγξει τον πολύπλοκο μηχανισμό του.
Από τότε η συγκεκριμένη πατέντα πουλήθηκε σε πολλά ερευνητικά κέντρα και εταιρίες καινοτόμων υπηρεσιών και προϊόντων. Αυτό είχε σαν αποτέλεσμα να σχεδιαστούν και εξελιχθούν περαιτέρω οι οθόνες αφής, να αναπτυχθούν καινούργιες πατέντες και να εφαρμοστούν σε πολλές εφαρμογές του διάχυτου υπολογισμού.

[1] F Beck, B Stumpe (1973) Two devices for operator interaction in the central control of the new CERN accelerator. Technical Report. CERN https://cds.cern.ch/record/186242/files/CERN-73-06.pdf. Ανακτήθηκε 10-2020


