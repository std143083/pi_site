Το πιο ενδιαφέρον σημείο στο βιβλίο του Christensen [@christensen2013innovator] δεν είναι τόσο η αναμφίβολη ακρίβεια με την οποία περιγράφει τη σχεδόν ντετερμινιστική αποτυχία των παραδοσιακών ηγετών, αλλά η έμφαση που δίνει στην τιμωρία τους επειδή δεν έδωσαν σημασία στον Δαυίδ. Το βιβλίο του περιγράφει πώς οι νέες τεχνολογίες, αν και στην αρχή δεν έχουν την ποιότητα και την αποδοχή από την υπάρχουσα αγορά, σε πολλές περιπτώσεις ικανοποιούν μια μικρή μερίδα πελατών και με συνεχή βελτίωση, όχι μόνο γίνονται καλύτερες από τις προηγουμένως ποιοτικότερες, αλλά συμβάλλουν στην άνθιση μιας πολύ μεγαλύτερης σε μέγεθος αγοράς από την υπάρχουσα, με αποτέλεσμα οι παραδοσιακοί ηγέτες να οδηγούνται ακόμη και στην πτώχευση. Το αποτέλεσμα στις περισσότερες περιπτώσεις είναι ότι τελικά πολλοί άνθρωποι  χάνουν την εργασία τους, αφού ένα από τα στοιχεία της καινοτομίας είναι το χαμηλό κόστος. Με άλλα λόγια ο Christensen λέει: *πρόσεξε τις μικρές φθηνές τεχνολογίες, αλλιώς θα τιμωρηθείς*.
