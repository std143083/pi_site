Από δεύτερο μισό του προηγούμενου αιώνα και μετά, με την ανάπτυξη του Η/Υ επινοήθηκαν διάφορες συσκευές εισόδου με κυριότερες το πληκτρολόγιο και το ποντίκι. Ομως γρήγορα αναζητήθηκε μια νέα συσκευή που θα συνδιάζει τα δεδομένα που εισάγονται στο Η/Υ με τις πληροφορίες που αποκομίζουμε από αυτόν. Έτσι δημιουργήθηκαν οι πρώτες οθόνες αφής.

Από τις αρχές της δεκαετίας του 50 η οθόνη της τηλεόρασης από παθητικός δέκτης μετατρέπεται σε διαδραστική συσκευή. Τα κορίτσια στη φωτογραφία μπορούν να ζωγραφίζουν με τη χρήση πένας πάνω στην οθόνη. Η χρήση της πένας σε οθόνη αποτέλεσε το πρόδρομο για το σχεδιασμό και τη κατασκευή οθονών αφής στις επόμενες δεκαετίες.[1]

<img alt="ITV Programm" style="border-width:0" src="/images/itv-program.jpg" />


Τη δεκαετία του 70 η ερευνητική ομάδα του CERN με επικεφαλής τον Bert Stumbe σχεδίασαν ένα πρωτότυπο οθόνης αφής και κατασκεύασαν την πρώτη οθόνη με 16 κουμπιά για τον έλεγχο των λειτουργιών του επιταγχυτή μικροσωματιδίων.[2] Η συγκεκριμένη πατέντα ήταν πρωτοποριακή για την εποχή εκείνη λαμβάνοντας έντονο ενδιαφέρον από άλλα ερευνητικά κέντρα και εταιρίες καινοτόμων υπηρεσιών και προϊόντων. Αυτό είχε σαν αποτέλεσμα να σχεδιαστούν και εξελιχθούν περαιτέρω οι οθόνες αφής, να αναπτυχθούν καινούργιες πατέντες και να εφαρμοστούν σε πολλές εφαρμογές του διάχυτου υπολογισμού.


<img alt="CERN Touchscreen" style="border-width:0" src="/images/mygallery/CERN-Stumpe_Capacitance_Touchscreen.jpg" />


To ρολόι TC500 της εταιρίας Casio το οποίο σχεδιάστηκε και κατασκευάστηκε τη δεκαετία 80 παρείχε λειτουργίες υπολογιστή με χρήση οθόνης αφής. Η συγκεκριμένη εταιρία παρήγαγε πληθώρα μοντέλων ρολογιών υπολογιστή με αυξημένες λειτουργίες, όπως τηλεφωνικοί κατάλογοι, ευρετήρια ονομάτων και διευθύνσεων, χρονόμετρα κτλ


<img alt="Casio TC500" style="border-width:0" src="/images/mygallery/Casio_TC500_Touch_Sensor_Watch.jpg" />

Στις αρχές τις δεκαετίας του 2000 η οθόνη αφής βρήκε εφαρμογή στο ερευνητικό πρόγραμμα Reactable του Πανεπιστήμιου Pompeu Fabra στη Βαρκελώνη. [3] Με τη χρήση αυτής της οθόνης στο μουσικό όργανο Reactable ο χρήστης μπορούσε να ζήσει μουσικές εμπειρίες σε σαφώς εξελιγμένο επίπεδο διάδρασης. 

<img alt="Reactable Music" style="border-width:0" src="/images/reactable-music.jpg" />

Από τις παραπάνω περιπτώσεις αντιλαμβανόμαστε την ευχρηστία και την διαχρονικότητα που έχουν οι οθόνες αφής στο διάχυτο υπολογισμό. Το κύριο πλεονέκτημα αυτού του τύπου διάδρασης είναι η σχεδόν πλήρης αφομοίωση των αισθήσεων (όραση, αφή) και των κινήσεων με τη συσκευή που χρησιμοποιεί ο χρήστης. Ουσιαστικά ο χρήστης πραγματοποιεί σχεδόν τις ίδιες κινήσεις που έχει μάθει στη καθημερινότητά του για να εκτελέσει μια λειτουργία στη συσκευή, γεγονός το οποίο δεν συμβαίνει σε άλλες συσκευές εισόδου όπως το ποντίκι και το πληκτρολόγιο.

1. Winky Dink and You, https://en.wikipedia.org/wiki/Winky_Dink_and_You Ανακτήθηκε, 10/2020

2. F Beck, B Stumpe (1973) Two devices for operator interaction in the central control of the new CERN accelerator. Technical Report. CERN https://cds.cern.ch/record/186242/files/CERN-73-06.pdf. Ανακτήθηκε, 10/2020

3. Reactable - Music Knowledge Technology, https://reactable.com/. Ανακτήθηκε, 10/2020